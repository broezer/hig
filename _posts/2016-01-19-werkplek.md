---
layout: post
title:  Nieuwe werkplek
date:   2016-01-19
categories: werkplek industriegebouw
published: true
---

Voor diegene die mij kennen weten dat ik al redelijk vaak van werkplek ben gewisseld. Sinds november 2015 heb ik een nieuwe werkplek in het Industriegebouw.

![Nieuwe Werkplek - Het Industriegebouw](/assets/img/HIG01.jpg)

Het Industriegebouw aan de Goudsesingel is waar ik voortaan te vinden ben. De architecten van dit gebouw zijn dezelfde mensen die ook het Groothandelsgebouw hebben ontworpen. Inmiddels is het een monumentaal pand. De nieuwe eigenaar wilt dan ook het gebouw in ere herstellen en alle smuk die er in de loop der jaren in is gebouwd verwijderen. Het interieur van het gebouw is  aangepakt om het te laten passen bij het gebouw.

![Nieuwe Werkplek - Het Industriegebouw - Wenteltrap](/assets/img/HIG02.jpg)

Er zijn op de derde verdieping enkele units gebouwd en is er een grote ruimte waar bureau’s worden verhuurd. Omdat ik vrij zelfstandig werk is dit ideaal voor mij. Dus ben ik vanaf 1 november ook de eerste huurder van zo’n bureau. Tot op heden is de vloer nog vrij leeg, maar dit vind ik zelf niet zo erg. 

Wat betekent zo’n nieuwe ruimte nu voor mij? Ten eerste een plek waar ik naar toe kan gaan om te werken. Het proces om eerst ergens naar toe te gaan, geeft mij meer focus dan wanneer ik thuis zou werken. 

![Nieuwe Werkplek - Het Industriegebouw - Bureau](/assets/img/HIG03.jpg)

Het brengt ook nieuwe contacten met zich mee. Met verschillende mede huurders dezelfde verdieping is het mogelijk om in contact te blijven met anderen mensen en bedrijven. Zo deel je dezelfde frustraties, maar kan je met weinig tijd elkaar ook weer op weg helpen. Dankzij de makers van [Mr.Watson](http://mrwatson.com/) staan we met elkaar in verbinding.

Je kan zelf bepalen in hoeverre je mee participeert , wat ideaal is als zelfstandige. Maar als je mee doet kan je ook weer profiteren van het collectief. Zo hebben we bijvoorbeeld al gezamenlijk voor een goede prijs koffie kunnen inkopen. 

Het is een erg fijne ruimte om in te werken en ga met erg veel plezier naar mijn werk toe. Voor meer informatie kan je ook een kijkje nemen op de [website](http://hetindustriegebouw.nl/) van het industriegebouw. 